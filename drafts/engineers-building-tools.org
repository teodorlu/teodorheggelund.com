---
title: Tiden er moden for at sivilingeniører bygger sine egne verktøy
author: Teodor Heggelund
date: 2018-03-28
---

Passivitet er farlig. Å kun tenke i de baner som er lagt klare i forkant gjør at
vi går i de samme fellene gang etter gang. Vi får ikke forbedring.

Tiden er moden for økt autonomi.

Beregningsmekanikk burde være et fagfelt der vi er i stand til å tenke gjennom å
beregne, uten å være knyttet opp til analyse.

Når vi bruker ferdiglagde verktøy fra en tredjepart, kan vi kun løse de oppgaver
som i forkant er tiltenkt. Vi kan ikke gå utenfor. Vi evner ikke å gå utenfor.
Fordi vi er avhengig av alt som allerede finnes.

De siste ti årene har gitt enorm innovasjon innen informasjonsteknologi. I 2008
var en bærbar PC stor og tung. Den var et ferdig produkt som man ikke skulle
tukle med.

I 2018 programmerer åtte år gamle barn sine egne spill. Å bygge på
informasjonsteknologi har blitt lettere.

Det kan vi nyttiggjøre oss av.

---

Hvordan kan barn i dag klare å forstå programmering før de har lært matematikk?
Programmering lar oss forholde oss til hva programmet /gjør/ uten forstå hvert
steg i mellom. Enkeltmennesker har ikke i dag en total forståelse over hvordan
operativsystemet opererer. Vi trenger ikke forstå /hvordan/ hver bit fungerer. I
stedet har vi spesifikke forventninger til /hva/ funksjonen er. Vi lærer hva som
skjer ved å prøve og se resultater.

I 1955 programmerte vi med hullkort. Programvare ble designet på papir, og
oversatt manuelt. Hullkortet ble lest maskinelt. Forskjellige mønstre hull ga
forskjellige instruksjoner. I løpet av en dag kunne en programmerer kjøre
programmet sitt én, kanskje to ganger. Å lære gjennom å prøve og feile var ikke
hensiktsmessig.

Menneskehjernen opererer spesielt bra i miljøer med umiddelbar tilbakemelding. I
praksis betyr umiddelbar om lag 300 millisekunder. Programmer der det tar mer
enn et halvt sekund å navigere til en ny side eller få respons fra en knapp
oppfattes som trege. Vi lurer på om noe er feil, og begynner å tenke oss nøye om
før vi bruker programvaren.

Barn trenger rask tilbakemelding for å lære gjennom å prøve og feile. Etter
hvert som vi blir eldre klarer vi forholde oss til en forsinket prosess, men det
krever konsentrasjon og tålmodighet, og vi lærer heller ikke så fort som kunne
vært potensialet.

---

Ferdiglaget programvare løser en spesialoppgave, og bestemmer hvordan den skal
løses. Først kommer lastkombinasjonene. Så skal man modellere geometrien.
Etterpå velges materialene.
